Jeden z 23 parków narodowych na terenie Polski. Utworzony z dniem 1 stycznia 1955 roku o łącznej powierzchni 211,64 km2. TPN obejmuje całe polskie Tatry oraz niewielkie części Pogórza Bukowińskiego i Rowu Podtatrzańskiego. Najwyższym punktem jest szczyt Rysów (2499 m), najniższym dolina Porońca (ok. 773 m). Tatry dzielą się na Tatry Wysokie, Tatry Zachodnie i Tatry Bielskie (te ostatnie tylko na Słowacji). U podnóża Tatr Polskich rozłożone jest Zakopane, natomiast u podnóża Tatr Słowackich istnieje kilka miejscowości z zapleczem turystycznym jak np. Tatrzańska Łomnica i Poprad.
